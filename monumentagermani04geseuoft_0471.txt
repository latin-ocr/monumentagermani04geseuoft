      

SANCTVS

AMOR PATRIAE
DAT

ANIMVM.

      

Huius voluminis quod Fortunati opera soluta oratione scripta comprehendit dimi-
diam fere partem spuria ut ita dicam opuscula occupant, cum nobis propositum esset
quae Luchi in tomo Π. collegerat scripta omnia repetere, ille autem vix quicquam
praetermisisset, cuius stilum Fortunato ‘non plane absimilem' esse hic ille conten-
derat. Vnum tantum carmen de Phoenice, quod quin non sit Fortunati⁷ iam nullus
dubitat, omittendum esse duximus, quod ab Alexandro Riese ¹3 et Aemilio Baehrens 2)
ad codices manuscriptos iam recensitum huic volumini adiungere supervacaneum fuisset.
Genuina autem Fortunati opuscula soluta oratione edita omnia fere nostra viderunt tem-
pora praeter unum, cuius Gregorius Turonensis in Gloria Conf. c. 44 mentionem fecit:
Vitam, inquit, huius (Severini scilicet Burdegalensis episcopi), postquam haec
scripsimus, a Fortunato presbitero conscriptam cognovimus. Quam
Severini Vitam e codicibus erui adhuc non successit.

Ι. VITA S. HILARH.

Librum vitae S. Hilarii Fortunatus Pascentio Pictaviensi episcopo misit, ‘qui ab
ipsis cunabulis ante vestigia Hilarii quasi peculiaris vernula familiariter enutritus erat'.
Vnde Pascentium S. Hilarii discipulum Fortunatumque alium ae poetam celeberrimum
fuisse, quidam 3) coniecerunt7 sed erraverunt. Erat quidem Pascentius S. Hilarii alum-
nus, neque vivi, sed monasterii, quod ex ipso nomen traxit: cf. Reinkens7 Hilarius
p. XIX. Qui postquam S. Hilarii abbatis dignitate ornatus est, Pientio episcopo mor—
tuo, Chariberthi regis iussu sedem episcopalem nactus est; cf. Greg.‚ H. Fr. IV, 48:

1) Anthologia latina nr. 731, ΙΙ, p. 158.
2) Poetae latini minores ΙΙΙ, p. 247.
3) Viehhauser, Hilarius p. 5—9.

